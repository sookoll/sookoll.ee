Date: 2013-01-12
Title: Nurmkana vaatluste sisestamise rakendus
Tags: portfolio, eoy
Published: true

Juhtus nii, et kunagi eelmise aasta suvel pöördus kursavend Riho Marja minu poole murega, et kas ma tean mõnd olemasolevat teenust, millega saaks inimesed Ornitoloogiaühingule edastada nurmkana vaatlusega seotud infot. Et Google docs abil saaks, aga seal pole võimalik kasutajatel punkti kaardile märkida.

Kuna asi hakkas huvitama, siis sai pisut maad uuritud ja tulemuseks oli see, et sai ise vajadustele vastav lahendus loodud.

Rakendus koosneb kahest vaatest. Sisestatud vaatluste vaade

![](https://dl.dropboxusercontent.com/u/36271555/scriptogram/2013.01.12.nurmkana1.jpg)

ja vaatluse sisestamise vaade

![](https://dl.dropboxusercontent.com/u/36271555/scriptogram/2013.01.12.nurmkana2.png)

Mobiilsete seadmete jaoks sai disainitud ka lihtsam ja väikesele ekraanile optimeeritud kasutajaliides

![](https://dl.dropboxusercontent.com/u/36271555/scriptogram/2013.01.12.nurmkana3.png)

Vaatluse sisestamiseks tuleb kasutajal avada sisestusvorm, märkida vaatluskoht kaardile (maakonna ja valla valimine vormil suurendab kaarti vastavalt), täita vaatluse kohta käivad lahtrid ja andmed teele saata.

Andmed kogunevad mysql'i andmebaasi. Rakenduse veebikaart baseerub OpenLayers raamistikul. Samuti sai loodud piiratud ligipääsuga adminliides, mille kaudu saab sisestusi modereerida (avalikust vaatest eemaldada, andmeid muuta) ja kõiki andmeid alla laadida csv või exceli vormingus.

Viide rakendusele: [Nurmkana vaatlused](http://www.eoy.ee/nurmkana/vaatlused/)
